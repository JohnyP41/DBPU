Polityka bezpieczeństwa dla karty

WYPŁATA GOTÓWKI W BANKOMACIE

nikomu nie ujawniaj numeru PIN, ani nie przechowuj go razem z kartą
przed dokonaniem wypłaty upewnij się, że nikt Cię nie obserwuje
wpisuj jak najdyskretniej numer PIN na klawiaturze bankomatu (możesz zasłonić wpisywane liczby ręką)
zwróć uwagę na czytnik kart, klawiaturę oraz inne odstające części, upewnij się przed dokonaniem wypłaty, czy na bankomacie nie zostały zainstalowane podejrzane elementy
trzykrotne błędne wprowadzenie numeru PIN spowoduje zatrzymanie karty przez bankomat – jest to zabezpieczenie przed użyciem karty przez osoby niepowołane; po zatrzymaniu karty przez bankomat możesz zgłosić się do oddziału banku obsługującego urządzenie
pieniądze i potwierdzenie wypłaty są wydawane po zwróceniu karty przez bankomat, po zakończeniu transakcji pamiętaj o odbiorze karty
bankomat nie wyda pieniędzy, jeżeli przekroczysz kwotę dostępnych limitów dla karty lub jeżeli żądana kwota przekracza stan wolnych środków – poinformuje Cię o tym komunikat na monitorze i możesz zmienić kwotę wypłaty
pamiętaj, że wypłacone banknoty, które pojawią się w szczelinie bankomatu, mogą tam pozostać tylko przez 30 sekund,  po tym czasie urządzenie zabierze je z powrotem do kasety; jeżeli Twoje konto zostało obciążone kwotą transakcji, a Ty nie odebrałeś gotówki, złóż reklamację w oddziale Banku prowadzącym Twoje konto
możesz ubezpieczyć swoją kartę  
PŁATNOŚCI KARTĄ W SKLEPIE (poprzez terminal POS)

przed potwierdzeniem płatności sprawdź kwotę płatności na terminalu
nie wypuszczaj karty z ręki, jeśli podajesz sprzedawcy kartę, terminal i karta powinny znajdować się w zasięgu Twojego wzroku; możesz zapłacić zbliżeniowo do 50 zł, a powyżej tej kwoty potwierdzić operację kodem PIN
odbierz potwierdzenie wykonania transakcji
jeżeli chcesz zrezygnować z funkcji zbliżeniowości karty możesz wyłączyć funkcję poprzez konto internetowe lub zgłosić się do najbliższej placówki Banku, funkcję tę możesz aktywować w każdej chwili w taki sam sposób
PŁATNOŚCI KARTĄ PRZEZ INTERNET

do połączeń z internetem korzystaj tylko z urządzeń posiadających aktualizowane  programy antywirusowe oraz zapory ogniowe
unikaj płatności z urządzeń znajdujących się w kafejkach internetowych lub innych ogólnodostępnych miejsc
upewnij się, że na stronie rejestracji do sklepu internetowego połączenie jest szyfrowane (strona rozpoczyna się od https:// czy znajduje się zamknięta kłódka oraz czy certyfikat bezpieczeństwa jest aktualny i wystawiony właśnie dla tej witryny (informację o nazwie certyfikatu bezpieczeństwa znajdziesz w pasku adresowym w przeglądarce) 
ustal limity transakcji przez internet dostosowane do Twoich potrzeb (możesz je zmienić poprzez konto internetowe)
Pamiętaj, że w każdej chwili możesz czasowo zablokować i odblokować kartę poprzez konto internetowe.